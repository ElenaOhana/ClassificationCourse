<!doctype html>
<html lang="he" dir="rtl">

<head>
    <meta charset="UTF-8">
    <title>Run to relief</title>
    <link rel="stylesheet" href="styles.css">
</head>
<body style="color: black; font-family: arial; text-align: justify">
    <div style="margin:0 auto; max-width: 800px">
        <img src="./images/cheetahs2.jpg" width="800px" alt="cheetahs2">
        <h2>ריצה מאריכה את תוחלת החיים</h2>
        <p>מי מאיתנו לא היה רוצה גלולת קסם שתאריך את חייו ותשפר את איכותם? למרבה הצער הגלולה הדמיונית הזו עדיין איננה נמצאת בבתי המרקחת הקרובים לבתיכם. אין זה חדש כי הסוד לאריכות ימים מורכב משילוב עדין של תזונה נכונה, חיים רגועים ושלווים וכמובן- פעילות גופנית מאוזנת לאורך השנים פורסמו מחקרים רבים המדברים בשבחה של הפעילות הגופנית. נאמר עליה כי היא משפרת את פרופיל השומנים בדם, מפחיתה את הסיכוי לחלות במחלות לב וכלי דם, עוזרת למנוע דמנציה והידרדרות קוגניטיבית וכמובן- משפרת פלאים את מצב הרוח. מחקר עצום בהיקפו שנערך בדנמרק מאז שנת 1976 ובדק אלפי גברים ונשים, מצא כי אלו שנוהגים לרוץ באופן קבוע, מאריכים את תוחלת החיים שלהם בכ-6 שנים..</p>
        <h2>על המחקר</h2>
        <p>בשנת 1976 החלה קבוצת חוקרים מקופנהגן שבדנמרק במחקר מקיף על בריאות הלב. המחקר עקב אחר 20,000 גברים ונשים בני 20-93 מדנמרק ובחן את ההשפעה של אורח חייהם על מגוון משתנים הקשורים לבריאות הלב. מטרת המחקר הייתה להעלות את הידע הקיים על מניעה של מחלות לב וכלי דם.</p>
        <p>עד היום פורסמו כ-750 מאמרים שונים המתבססים על המחקר רחב ההיקף. בין היתר, אותם מאמרים הוכיחו כי רכיבה מאומצת על אופניים מאריכה חיים, פעילות גופנית יעילה בשיפור מצב הרוח וכמו כן הוכח כי חשיפה ממושכת ללחץ ( בבית או בעבודה) יכולה לגרום להתקפי לב ובכלל יכולה לקצר את החיים בכ-5 שנים.</p>
        <p>הנתונים מתוך המאמר על השפעת הריצה על תוחלת החיים הוצגו לאחרונה בכנס EuroPRevent2012 שהתקיים בדבלין. מהסתכלות בסיסית על הנתונים עולה כי ריצה מפחיתה את הסיכוי הכללי לתמותה בכ-40%. הנתונים עליהם מבוסס המאמר מקורם בהשוואה של 1116 גברים ו-762 נשים אשר נהגו לעשות ג'וגינג (ריצה קלה) באופן קבוע, עם קבוצת ביקורת של אנשים שלא נהגו לרוץ כלל.</p>
        <h2>תוצאותיו</h2>
        <p>תוצאותיו של המחקר מוכיחות באופן חד משמעי כי גברים הנוהגים לרוץ באופן קבוע מאריכים את חייהם בכ-6.2 שנים בממוצע, ואילו נשים הרצות באופן קבוע מאריכות את חייהן בכ- 5.6 שנים בממוצע. מי שקורא בבית את מסקנות המחקר וודאי חושב לעצמו כי מדובר בריצה אינטנסיבית וקשה, אולם המחקר דאג להתייחס גם לנושא זה והוא מראה כי כדי להאריך את החיים שלנו, אין צורך בריצה מקצועית. המחקר הראה כי תוחלת החיים של אלו הנוהגים לרוץ עלתה עד לנקודה אופטימאלית מסוימת. כאשר חישבו מהי אותה נקודה אופטימאלית, עלה כי ריצה בעומס קל עד בינוני, 3 פעמים בשבוע במשך כ-20 דקות בכל פעם, או במילים אחרות- בין שעה לשעתיים וחצי ריצה שבועיות, הם אלה שיתנו לתאריך הפטירה שלכם "תוספת זמן" של שש שנים בממוצע. החוקרים מדגישים כי התוצאות הנ"ל משמחות מאוד מכיוון שמדובר בשיפור משמעותי מאוד של תוחלת החיים וגם של איכותם, תמורת פעילות גופנית שהיא בהחלט ברת ביצוע עבור כל אחד כמעט.</p>
        <h2>השלכותיו – ריצה מונעת מחלות לב</h2>
        <p>החוקרים מסבירים את ההארכה בתוחלת החיים כתוצאה מריצה בכך שלריצה יש השפעות רבות ומיטיבות עם הלב, הריאות ופרופיל השומנים בדם. הריצה ידועה כפעילות המשפרת סיבולת לב ריאה- היא מחזקת את שריר הלב כך שהוא מוציא יותר דם בכל התכווצות שלו והדופק יורד. בנוסף, אספקת החמצן לרקמות משתפרת, ובכך עוזרת בסילוק ופינוי של תוצרים רעילים. הריצה גורמת לירידה של לחץ הדם, עוזרת למנוע השמנת יתר, מחזקת את פעילות המערכת החיסונית ובכך עוזרת להתגבר על זיהומים. השפעה נוספת שיש לריצה על בריאותנו הוא שיפור התגובה של רקמות הגוף להורמון אינסולין. עובדה זו יכולה למנוע או לדחות הופעה של סוכרת ואף לשפר סוכרת שכבר קיימת. בנוסף הוכח כי ריצה מעלה את רמת ה"כולסטרול הטוב" בדם. כל מה שנותר עכשיו הוא לאגור מעט כוח רצון, לנעול נעלי ספורט מתאימות לריצה ולרוץ אל עבר חיים בריאים וארוכים יותר.</p>
    <img src="./images/cheetah_rests.png" width="800px" alt="cheetah_rests">
    </div>
    <div style="text-align: right; font-style: italic; font-weight: bold; font-size: 18px; padding: 15px"><a style="color: black" href="index.html">go back</a>
    </div>
</body>

</html>
